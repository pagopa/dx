# Informativa sul trattamento dei dati personali

La presente informativa, resa ai sensi del Regolamento (UE) 2016/679 (di seguito, anche "Regolamento" o "GDPR"), descrive i trattamenti di dati personali degli utenti (di seguito, "Interessato/i" o genericamente "Utente/i") che navigano il sito web dx.pagopa.it (di seguito, anche il "Sito"), gestito da PagoPA S.p.A. (di seguito, anche la "Società" o il "Titolare" o il "Gestore del Sito").

La validità dell'informativa contenuta nella presente pagina è limitata al Sito e non si estende ad altri siti web, eventualmente consultabili mediante collegamenti ipertestuali, anche se gestiti dalla Società.

## Titolare del trattamento

Il titolare del trattamento è la società PagoPA S.p.A., con sede in Roma, Piazza Colonna n. 370, CAP - 00187, n. di iscrizione a Registro Imprese di Roma, CF e P.IVA 15376371009. E-mail: info@pagopa.it.

Per ogni richiesta inerente il trattamento di dati personali si prega di scrivere utilizzando il form dedicato alla gestione delle richieste degli interessati.

## Responsabile Protezione Dati

PagoPA S.p.A. ha nominato un proprio Responsabile della Protezione dei Dati (DPO), ai sensi dell'art. 37 del Regolamento, che può essere contattato tramite i seguenti recapiti:

- e-mail: dpo@pagopa.it
- PEC: dpo@pec.pagopa.it
- indirizzo: Via Sardegna n. 38 - 00187, ROMA (sede operativa della società)

## Categorie di dati e finalità

### a. Dati di navigazione

I sistemi informatici preposti al funzionamento del Sito acquisiscono, nel corso del loro normale esercizio, alcuni dati personali la cui trasmissione è implicita nell'uso dei protocolli di comunicazione di Internet.

In questa categoria di dati rientrano gli indirizzi IP o i nomi a dominio dispositivi utilizzati dagli Utenti, gli indirizzi in notazione URI/URL (Uniform Resource Identifier/Locator) delle risorse richieste, l'orario della richiesta, il tipo di richiesta effettuata (risorsa richiesta e nome dell'operazione), il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta data dal server (buon fine, errore, ecc.) ed altri parametri relativi al sistema operativo e all'ambiente informatico dell'Utente.

Tali dati, necessari per la fruizione delle funzionalità del Sito, vengono anche trattati allo scopo di controllare il corretto funzionamento dei sistemi e dei servizi offerti dal Sito (diagnostica), nonché per motivi di sicurezza e di tutela dei diritti della Società.

Il Titolare memorizza dati anonimi relativi ai modi e tempi di interazione degli Utenti con il Sito e ai dispositivi utilizzati (browser, sistema operativo, risoluzione schermo, url di provenienza, pagine visualizzate, azioni effettuate su elementi dell'interfaccia utente, tempi intercorrenti tra un'azione e quella successiva, etc.) ai fini del miglioramento del Sito stesso tramite analisi statistiche di dati aggregati utilizzando Azure Application Insights.

### b. Dati comunicati dall'Utente

L'invio, facoltativo, esplicito e volontario, di messaggi agli indirizzi di contatto della Società, ovvero la compilazione e l'inoltro dei moduli presenti sui siti della Società, comportano l'acquisizione dei dati di contatto del mittente, necessari a rispondere, nonché di tutti i dati personali forniti nelle comunicazioni.

Tali dati sono trattati esclusivamente per riscontrare le richieste degli Utenti.

---

Tutti i dati personali sopra elencati possono essere anche trattati dal Titolare per l'accertamento, l'esercizio o la difesa di un diritto in sede giudiziaria.

Nel caso in cui Tu stia inserendo dati personali di terzi, ti invitiamo ad ottenere specifica autorizzazione a procedere da parte di tale soggetto.

## Base giuridica del trattamento

La Società tratta i dati personali in qualità di Titolare del trattamento sulla base dell'esercizio del compito di interesse pubblico di cui all'art. 6, comma 1, lett. e), del GDPR riguardante, in particolare, la gestione del sito web di documentazione tecnica per sviluppatori. Per i trattamenti di analytics si basa anche sul consenso, libero e specifico, dell'Utente, reso tramite il banner dei cookie.

## Categorie di destinatari

La Società potrebbe comunicare alcuni dati personali a soggetti dei quali si avvale, in qualità di responsabili ai sensi dell'art. 28 del Regolamento, per lo svolgimento di determinate attività di trattamento ovvero ad altri destinatari, cui la comunicazione sia necessaria per l'esecuzione di un compito di interesse pubblico o per adempiere a un obbligo di legge. I dati personali raccolti sono altresì trattati dal personale incaricato del trattamento, che agisce in base a specifiche istruzioni impartite dal Titolare.

Per l'erogazione del servizio di analytics, la Società si avvale di Microsoft Azure Application Insights, nominato Responsabile del trattamento ai sensi dell'art. 28 GDPR.

## Trasferimenti verso paesi terzi

Per garantire l'operatività dei propri prodotti e servizi, la Società si avvale di fornitori terzi, nominati ai sensi dell'art. 28 GDPR, che presentano garanzie sufficienti per mettere in atto misure tecniche e organizzative adeguate, tali da garantire la tutela dei diritti dell'interessato.

Alcuni di questi fornitori potrebbero effettuare dei trasferimenti di dati al di fuori dello Spazio Economico Europeo. In tali circostanze, la Società, nel rispetto della normativa sulla protezione dei dati personali e in particolare degli articoli da 44 a 49 del GDPR, effettua periodicamente le opportune valutazioni di impatto sui trasferimenti dei dati personali e implementa o aggiorna, ove necessario, i meccanismi e le misure che assicurino un adeguato livello di tutela dei diritti degli interessati e la liceità del trasferimento. Nel caso in cui non sia disponibile alcun meccanismo o misura di trasferimento idoneo, PagoPA non trasferirà dati personali.

## Periodo di conservazione

I dati personali relativi agli Utenti sono trattati per il tempo strettamente necessario al perseguimento delle finalità per le quali sono stati raccolti. Nel rispetto dei principi di proporzionalità e necessità, i dati non sono conservati per periodi più lunghi rispetto a quelli indispensabili alla realizzazione delle finalità sopra indicate e dunque al diligente svolgimento delle attività, in particolare:

- i dati di navigazione sono trattati per servire il sito web, ma non sono conservati sotto forma di log;
- i dati analytics sono conservati in forma aggregata e anonima per un periodo massimo di 24 mesi;
- i dati comunicati dall'Utente sono conservati per il tempo necessario a gestire la richiesta e, comunque, fino a 10 anni, termine di prescrizione ordinaria ai sensi dell'articolo 2946 c.c.

## Diritti degli interessati

Gli Utenti, ai sensi degli articoli 15 e seguenti del Regolamento, hanno diritto:

- di ottenere dal Titolare la conferma che sia o meno in corso un trattamento di dati personali che lo riguardano e in tal caso, di ottenere l'accesso ai dati personali e riceverne una copia;
- di ottenere dal Titolare la rettifica dei dati personali inesatti che lo riguardano, senza ingiustificato ritardo, nonché di ottenere l'integrazione dei dati personali incompleti;
- di ottenere dal Titolare la cancellazione dei dati personali che lo riguardano senza ingiustificato ritardo, ove ne ricorrano i presupposti;
- di ottenere dal Titolare la limitazione del trattamento, ove ne ricorrano i presupposti;
- di ricevere in un formato strutturato, di uso comune e leggibile da dispositivo automatico i dati personali che lo riguardano forniti a un titolare del trattamento e ha il diritto di trasmettere tali dati a un altro titolare del trattamento senza impedimenti da parte del titolare del trattamento cui li ha forniti, ove ne ricorrano i presupposti.

Gli Utenti hanno, altresì, diritto di opporsi in qualsiasi momento, per motivi connessi alla sua situazione particolare, al trattamento dei dati personali che lo riguardano per l'esecuzione di un compito di interesse pubblico o connesso all'esercizio di pubblici poteri di cui è investito il Titolare, ovvero per il perseguimento del legittimo interesse del Titolare.

Nel caso in cui il trattamento sia basato sul consenso, gli Utenti hanno il diritto di revocarlo in qualsiasi momento senza pregiudicare la liceità del trattamento basata sul consenso prestato prima della revoca.

Le richieste di esercizio di tali diritti possono essere indirizzate al Titolare scrivendo a: privacy@pagopa.it

Qualora un Utente ritenga che un trattamento di dati personali violi le previsioni del Regolamento ha il diritto di proporre reclamo all'Autorità di controllo (in Italia, il Garante per la Protezione dei Dati Personali), o di adire le opportune sedi giudiziarie.

## Modifiche

Il Titolare si riserva il diritto di apportare alla presente informativa, a propria esclusiva discrezione, e in qualunque momento, tutte le modifiche ritenute opportune o rese obbligatorie dalle norme di volta in volta vigenti. Si prega, dunque, l'Utente di consultare questa pagina, prendendo a riferimento la data di ultima modifica indicata.

## Cookie, traccianti e altre informazioni memorizzate

La Società non memorizza, senza il consenso dell'utente, alcuna informazione sul dispositivo, né vi accede, salvo nei casi in cui questo sia strettamente necessario per il corretto funzionamento del Sito.

I cookie e gli altri strumenti (quali session storage e local storage, cui, per semplicità, nel prosieguo ci si riferirà con il termine cookie) che consentono l'archiviazione, anche temporanea, di informazioni, sotto forma di brevi stringhe di testo nel browser dell'utente durante la navigazione, possono essere:

- di "prima parte", se sono scritti e letti direttamente dal sito web che si sta visitando, oppure di "terze parti" se afferiscono a servizi inclusi nel sito web che si sta visitando gestiti da fornitori esterni;
- di "sessione", se si cancellano al termine della visita o al più tardi alla chiusura del browser, oppure "persistenti", se hanno una durata predefinita, consentendo al sito web di accedere alle informazioni contenute durante successive visite;
- "strettamente necessari", se sono essenziali per il corretto funzionamento del sito web (i.e. cookie tecnici), oppure "opzionali", se la loro assenza non compromette l'esperienza di navigazione (ad es. i cookie "di prestazione" o "di funzionalità").

Sulla base delle Linee guida cookie e altri strumenti di tracciamento emanate dal Garante per la Protezione dei Dati Personali italiano il 10 giugno 2021, i cookie di analytics possono essere ricompresi nella categoria di quelli tecnici, e come tali essere utilizzati in assenza della previa acquisizione del consenso dell'interessato, al verificarsi di determinate condizioni.

In ogni momento è possibile visualizzare i cookie memorizzati sul dispositivo e cancellarli dalle impostazioni del browser utilizzato per la navigazione. La cancellazione di cookie strettamente necessari potrebbe comportare malfunzionamenti del Sito (ad es. l'interruzione di una sessione di autenticazione).

Di seguito sono elencati i cookie utilizzati dal presente Sito, divisi per categoria, con la specificazione della provenienza e della durata.

### Cookie strettamente necessari

Questi cookie sono necessari per il funzionamento del nostro sito e non si possono disattivare. Di solito si attivano a seguito di una richiesta da parte tua, come per esempio l'impostazione delle preferenze sui cookie. Puoi impostare il tuo browser per bloccare questi cookie, ma di conseguenza alcune parti del sito non funzioneranno.

| Cookie | Host | Durata | Provenienza | Descrizione |
|--------|------|--------|-------------|-------------|
| cookieConsent | dx.pagopa.it | 365 giorni | Prima parte | Cookie necessario per memorizzare il consenso prestato o negato dall'utente per le singole categorie di cookie utilizzati dal sito. |

### Cookie di prestazione (Analytics)

Questi cookie ci permettono di tracciare alcuni eventi durante le visite e le fonti di traffico, in modo da poter misurare e migliorare le prestazioni del nostro sito. Ci aiutano a sapere quali sono le pagine più e meno popolari e vedere come i visitatori si muovono all'interno del sito. Tutte le informazioni raccolte grazie a questi cookie sono aggregate e anonime. Se non ne consenti l'utilizzo, non potremo tenere traccia della tua visita.

| Cookie | Host | Durata | Provenienza | Descrizione |
|--------|------|--------|-------------|-------------|
| ai_session | dx.pagopa.it | 30 minuti | Terze parti (Azure) | Cookie di sessione utilizzato da Azure Application Insights per tracciare le sessioni utente per scopi analytics. |
| ai_user | dx.pagopa.it | 365 giorni | Terze parti (Azure) | Cookie utilizzato da Azure Application Insights per identificare utenti unici in forma anonima per scopi analytics. |

---

*Ultimo aggiornamento: 11 settembre 2025*

PagoPA S.p.A. - Società per azioni con socio unico - Capitale sociale di euro 1,000,000 interamente versato - Sede legale in Roma, Piazza Colonna 370, CAP 00187 - N. di iscrizione a Registro Imprese di Roma, CF e P.IVA 15376371009
